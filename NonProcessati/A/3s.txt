La frase choc: "Ti sparo in testa". La conversazione integrale Ibra-Lukaku
L'attaccante belga dell'Inter, provocato da Ibrahimovic, ha poi a sua volta esagerato con alcune frasi intimidatorie e offensive. Ora la palla passa al giudice sportivo
Il derby di Coppa Italia tra l'Inter di Antonio Conte e il Milan di Stefano Pioli è stato senza ombra di dubbio tirato, nervoso e pirotecnico.
A renderlo tale ci hanno pensato i due leader delle rispettive squadre: Romelu Lukaku e Zlatan Ibrahimovic che se ne sono dette di ogni. Dopo un fallo di gioco di Romagnoli, il gigante belga si rialza indispettito dalla spinta del capitano del Milan e si dirige a muso duro verso l'ex difensore della Sampdoria. A quel punto entra in scena Ibra che nonostante non centrasse niente nella discussione ha iniziato ad attaccare Lukaku con insulti pesanti e provocatori: "Chiama tua mamma, vai a fare i tuoi riti voodoo di m..., piccolo asino".
Lukaku perde la testa
A quel punto Lukaku ha letteralmente perso le staffe scagliandosi in un testa a testa con Ibra rispondendo alle provocazioni e alle offese dello svedese: "Vuoi parlare di mia madre? Ti sparo in testa. Fottiti, tu e tua madre. Parliamo della tua, di mamma: è una p...". le parole al vetriolo del 27enne nerazzurro nei confronti del collega-rivale con cui evidentemente i rapporti sono tesi fin dai tempi del Manchester United.
La precisazione
Ibrahimovic è stato accusato di razzismo ma con un post su Twitter ha voluto difendersi da queste illazioni pungolando ancora Lukaku: "Nel mondo di Zlatan non c’è posto per il razzismo. Siamo tutti della stessa razza, tutti uguali. Siamo tutti giocatori e qualcuno è meglio di altri...", la puntura del 39enne di Malmo.
Cosa rischiano entrambi?
Venerdì 29 gennaio il Giudice Sportivo si pronuncerà su quanto successo al Meazza tra i due calciatori e sarà molto importante capire cosa avrà scritto l'arbitro Valeri nel suo referto. Secondo le prime indiscrezioni riportate dalla Gazzetta dello Sport il referto firmato dall’arbitro non dovrebbe contenere nulla di compromettente per entrambi e sembra che in Federcalcio non avrebbero intenzione di acquisire alcun elemento audio relativo alla rissa verbale fra i due giocatori.
Lukaku salterà comunque la semifinale di andata contro la vincente del quarto di finale che si disputerà tra Spal e Juventus mentre Ibrahimovic sarà squalificato per un turno in Coppa Italia. La prova tv, dunque, potrà essere richiesta in casi eccezionali dal Procuratore federale soltanto se manca qualcosa alla completezza dei referti di arbitro e ispettori.
