Real, altro infortunio alla coscia per Hazard. A rischio l'andata contro l'Atalanta
--------------
Il belga al decimo stop da quando è arrivato in Spagna. Non specificati i tempi di recupero, 
ma i precedenti non fanno ben sperare. Difficile vederlo in campo contro Gasperini

Un altro infortunio, l'ennesimo, per Eden Hazard, che rischia di saltare l'andata degli ottavi 
di Champions League in programma il prossimo 24 febbraio contro l'Atalanta. 
Stando a quanto comunicato dal Real sui propri canali ufficiali, il belga - 
che ieri aveva saltato l'allenamento per dei fastidi muscolari - 
ha accusato un problema al retto anteriore della coscia sinistra. 
I tempi di recupero non sono stati ancora specificati, ma è difficile immaginarlo a disposizione 
di Zidane fra una ventina di giorni.