Cristiano Ronaldo e Georgina sono una coppia famosa, una delle più cliccate e ricercate in assoluto. Stavolta sono saliti alla ribalta della cronaca, non per un gran gol di CR7, o per un servizio fotografico della modella, ma per un gesto di grande solidarietà. I due infatti hanno risposto all’appello di una mamma, in preda alla disperazione a causa della situazione di salute del figlio. La donna era alla disperata ricerca di aiuti per poter sottoporre il figlio Tomas, bambino portoghese di 7 anni, a diversi costosi interventi per sconfiggere il neuro blastoma. Un tumore importante, che ha origine da cellule del sistema nervoso simpatico. Insomma cure lunghe e costose, che non avrebbe potuto affrontare, e che avrebbero condannato il piccolo Tomas alla morte certa.

Cristiano Ronaldo e Georgina, gesto di solidarietà
La sorella di Georgina, Ivana, ha reso noto che la coppia ha donato alla donna l’intera cifra, che servirà per curare il bambino, e dargli una speranza di vita. “Tomas è già in viaggio per Barcellona per effettuare alcuni test e iniziare la cura del cancro all’ospedale Vall d’Hebron. Grazie Georgina e Cristiano per il vostro aiuto, solidarietà e grande cuore. Grazie infinite per aver aiutato Tomas ad accedere alle cure” recita il messaggio che ha postato su Instagram Ivana Rodriguez.

Cristiano non è nuovo a questi gesti
CR7 non è nuovo a cose di questo genere. In passato ha infatti raccolto altri appelli, soprattutto quando si era trattato di bambini in gravi difficoltà. Ronaldo non ha mai dimenticato la sua infanzia, e le sue difficoltà economiche, in maniera particolare quando ragazzino approdò allo Sporting Lisbona. Aveva difficoltà a procurarsi il cibo, tanto che ha invitato a cena, dopo tanti anni, una signora che lo aveva aiutato procurandogli il cibo da Mc Donald. Insomma in bocca al lupo al piccolo Tomas per la sua salute!