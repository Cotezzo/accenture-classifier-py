E’ stata definitivamente archiviata quella che è stata la sessione invernale di calciomercato, ma il Torino non ha mai smesso di sondare quelle piste che potessero rappresentare un valore aggiunto per la rosa del club granata. La squadra piemontese infatti necessita di numerosi rinforzi, volendo a tutti i costi uscire dalla zona bassa della classifica e disputare un campionato in tutta tranquillità. La tifoseria è molto amareggiata, visto che la scorsa stagione l’obiettivo era un piazzamento in Europa e la squadra invece si è trovata a lottare per non retrocedere (centrando la salvezza solo a due giornate dalla fine).

Calciomercato Torino, gli obiettivi stagionali del club granata
La scorsa estate il presidente Urbano Cairo ha voluto dare una ventata di entusiasmo all’ambiente, cambiando la mentalità in campo e decidendo di affidare la guida tecnica della squadra a Marco Giampaolo. L’allenatore originario di Bellinzona era reduce dall’esperienza negativa al Milan, ma nel corso della sua carriera ha lasciato ottimi ricordi in numerose piazze (come ad esempio alla Sampdoria e all’Empoli). Il modulo di riferimento di Giampaolo è sempre stato il 4-3-1-2, schema tattico che meglio racchiude quelle che sono le idee calcistiche del mister. Urbano Cairo ha deciso di esonerarlo lo scorso 18 gennaio.

Calciomercato Torino, per l’attacco si pensa a Sam Lammers dell’Atalanta
Secondo recenti indiscrezioni riportate dai colleghi della redazione di ‘Sky’, pare che il Torino abbia messo nel mirino Sam Lammers, attaccante dell’Atalanta che non riesce a trovare il giusto spazio nello scacchiere tattico di mister Gasperini. L’ex bomber del Psv (con cui ha vinto l’Eredivisie nella stagione 2017/2018), prodotto del settore giovanile del club di Eindhoven, piace a numerose squadre  e vuole trovare la propria dimensione in una squadra che gli dia fiducia e un posto da titolare. Lammers ha un contratto che lo lega al club orobico fino al 2025 e viene valutato dall’Atalanta non meno di 9 milioni di euro.4

