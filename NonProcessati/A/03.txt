Dopo la rinuncia forzata ai due stranieri, Travis Black e Murray Hendry, la Basket School Messina è subito intervenuta sul mercato per integrare il roster affidato a Pippo Sidoti e Francesco Paladina. I dirigenti peloritani mettono a segno un colpo importante nel settore lunghi del team ingaggiando il centro di nazionalità estone Rain Raadik.

Atleta di notevole esperienza, garantisce una costante presenza sotto le plance, mettendosi al servizio dei compagni, garantendo rimbalzi e punti. Una carriera di tutto rispetto per Raadik entrato nel giro della nazionale del suo paese sin dal 2005.

na carriera di tutto rispetto per Raadik entrato nel giro della nazionale del suo paese sin dal 2005. Con la nazionale estone ha partecipato ai campionati europei Under 16, Under 18 e Under 20. Nel 2011 l’esordio con la nazionale maggiore. Arriva così la convocazione per i “Qualification Round” del 2013, 2015 e 2017.

A livello di club il punto più alto a in Europa sono state le gare disputate in EuroChallenge con i Rakvere Tarves, con 5 ppg e 4 rpg, invece in Estonia, con il Kavel, ha vinto nel 2009 l’Estonian League (massima serie nazionale) e con l’University of Tartu due Estonian Cup (2010 e 2011). Nell’ultimo decennio ha indossato, sempre nel massimo torneo estone, le maglie di Rakvere Tarvars, KK Pärnu e Valga Maks.

Rain arriverà in Sicilia nel corso della settimana e dopo i rituali controlli medici si metterà a disposizione dello staff tecnico della Basket School Messina.