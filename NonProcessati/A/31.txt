Coppa Italia Juventus Inter, arriva la seconda sfida tra le  due rivali, che deciderà chi approderà in finale. Una sfida bella e sempre ricca di suspence, spettacolo e tante polemiche. Parliamo infatti non di una sfida qualunque, ma di una partita che per una serie di motivi, suscita sempre attriti e partite tirate. Pirlo conferma Buffon portiere di Coppa tra i pali, con Cuadrado e Alex Sandro (o Danilo) sugli esterni e la possibile coppia de Ligt-Chiellini in mezzo. Bonucci, uscito acciaccato dalla gara contro la Roma, dovrebbe partire dalla panchina. A centrocampo torna l’uruguaiano Bentancur dopo la squalifica in campionato, in avanti Morata o Kulusevski per fare coppia con Cristiano Ronaldo. Rispetto alla semifinale d’andata, Conte ritrova gli squalificati Lukaku e Hakimi. Il belga farà coppia con Lautaro Martinez. Sanchez è squalificato, così come Vidal: al posto di quest’ultimo dovrebbe esserci Gagliardini. A sinistra lotta a due tra Perisic e Young, mentre non si tocca la difesa.

Coppa Italia Juventus Inter: probabili formazioni
Vediamo insieme le probabili formazioni delle due squadre. Pirlo propone il solito 4-4-2, mentre Conte il consueto 3-5-2.

JUVENTUS (4-4-2): Buffon; Cuadrado, de Ligt, Chiellini, Alex Sandro; McKennie, Bentancur, Arthur, Chiesa; Morata, Cristiano Ronaldo. ALL. : Pirlo

INTER (3-5-2): Handanovic; Skriniar, de Vrij, Bastoni; Hakimi, Barella, Brozovic, Gagliardini, Young; Lukaku, Lautaro Martinez. ALL. : Conte

Dove vedere la partita in Tv
Juventus-Inter, gara di ritorno delle semifinali della Coppa Italia 2021, si giocherà all’Allianz Stadium di Torino martedì 9 febbraio 2021. Calcio d’inizio fissato per le ore 20.45. Si parte dall’1-2 per i bianconeri dell’andata: in caso di stesso risultato in favore dell’Inter, si andrà ai supplementari ed eventualmente ai rigori. Juventus-Inter sarà trasmesso in diretta esclusiva sulle reti Rai. L’emittente nazionale detiene infatti i diritti esclusivi di trasmissione competizione. La sfida si potrà seguire sul canale Rai Uno. In streaming invece possibile vederla su Raiplay.