Iniziamo la preparazione dei pancake fondendo il burro a fuoco bassissimo, quindi lasciate intiepidire.
Intanto dividete gli albumi dai tuorli. Versate i tuorli in una ciotola e sbatteteli con una frusta a mano 
1, poi unite il burro fuso a temperatura ambiente 
2 e il latte a filo, continuando sempre a mescolare con la frusta 
3. Montate il composto finchè non risulterà chiaro. Unite il lievito alla farina 
4 e setacciate tutto nella ciotola con il composto di uova 
5, mescolate con la frusta per amalgamare 
6.Ora montate gli albumi che avete tenuto da parte, versando poco alla volta lo zucchero 
7 e quando saranno bianchi e spumosi incorporateli delicatamente al composto di uova, con movimenti dall'alto verso il basso, per evitare di smontarli 
8. Mettete a scaldare sul fuoco medio (non alto altrimenti non darete il tempo all'impasto di lievitare bene durante la cottura e i pancake diventeranno troppo scuri)
una padella ampia antiaderente (meglio se a fondo spesso) e, se necessario, ungete con poco burro da spandere sulla superficie con l'aiuto di carta da cucina. 
Versate al centro del pentolino un mestolino di preparato 
9, non ci sarà bisogno di spanderlo.

Quando inizieranno a comparire delle bollicine in superficie e la base sarà dorata, giratelo sull’altro lato per mezzo di una spatolina 
10, come se fosse una crepe o una frittata, quindi fate dorare a sua volta anche l'altro lato, dopodichè il pancake sarà pronto 
11. Proseguite così con il resto dell'impasto e man a mano disponete i pancake su un piatto da portata, impilateli uno sopra l'altro. 
Con queste dosi dovrebbero formarsi all'incirca 12 pancake. Serviteli caldi e cosparsi di sciroppo d’acero 
12. Potete accompagnare i pancake con della frutta fresca o sciroppata di vostro gusto.

CONSERVAZIONE

Si consiglia di consumare subito i pancake, oppure di conservarli in frigorifero per un giorno al massimo. Si sconsiglia la congelazione.
L'impasto si può conservare in frigorifero coperto con pellicola per un massimo di 12 ore.

CONSIGLIO

Per guarnire o accompagnare i pancake, oltre allo sciroppo d’acero (Maple Syrup) usato dagli americani per la maggiore, potete usare miele, Nutella, creme varie, 
burro d’arachidi, marmellate, panna semi-montata o acida, frutta fresca o sciroppata!

CURIOSITÀ

Per i molti lettori di Disney: i pancake non sono altro che le note frittelle di Paperino, che da bravo zio preparava con cura ai tre nipotini Qui, Quo e Qua!