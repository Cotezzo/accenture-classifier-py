Il portafoglio perso in Antartide e restituito al legittimo proprietario 53 anni dopo
E’ successo a Paul Grisham, 91enne di San Diego negli Usa, che negli Anni ’60 aveva effettuato una missione di 13 mesi in
una stazione meteorologica della Marina Usa

Aveva perso quel portafogli in Antartide: gli è stato riconsegnato 53 anni dopo. E’ successo a Paul Grisham, 91enne di San
Diego negli Usa, che negli Anni ’60 aveva effettuato una missione di 13 mesi in una stazione meteorologica della Marina Usa
in Antartide.

Paul Grisham oggi ha 91 anni
Sulla piattaforma nell'Antartide Grisham vi era rimasto da ottobre 1967 a novembre 1968. Il porta monete è stato trovato
dietro ad un armadio e conteneva, tra le altre cose, anche il tesserino di riconoscimento della Marina, la patente di guida
e una sorta di vademecum con le regole da seguire in caso di un attacco biologico o chimico

La storia è stata raccontata dallo stesso protagonista al quotidiano San Diego Union-Tribune dopo che pochi giorni fa il
portafogli è stato restituito al legittimo proprietario.

Durante la sua spedizione in Antartide nel 1967, Grisham aveva perso il  portafogli, ma si era totalmente dimenticato del
fatto. Fino a quando durante la demolizione di un edificio alla stazione McMurdo a Ross Island, qualcuno lo ha ritrovato
dietro a un armadietto. Il portafoglio, intatto, è giunto sabato scorso al domicilio dell'ex militare a San Carlos, nel sud
della California.