Sono 1.625 oggi i nuovi contagi da Coronavirus in Lombardia secondo il bollettino reso noto oggi, 9 febbraio. Da ieri sono stati registrati altri 55 morti. I tamponi eseguiti sono stati 29.479 nelle ultime 24 ore. La percentuale di positività rispetto ai test è quindi del 5,5%. I guariti e dimessi sono 905.
Salgono, ma solo di uno, i posti occupati in terapia intensiva che sono 363. I ricoverati in reparto Covid sono 3.553. Da inizio epidemia i morti nella Regione sono stati 27.559.
Ecco la distribuzione dei casi nel territorio lombardo. Sono stati 351 i nuovi contagi nel milanese di cui 168 a Milano città, 66 a Bergamo, 329 a Brescia, 211 a Como, 25 a Cremona, 42 a Lecco, 24 a Lodi e 71 a Mantova. Sono stati 93 a Monza e Brianza, 92 a Pavia, 10 a Sondrio e 357 a Varese.