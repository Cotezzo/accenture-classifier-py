"Il parco Ticinello deve rimanere rurale": e il comune torna sui suoi passi
--------------------
Per il momento non c'è ancora nessuna certezza ma sembra che verranno rivisti gli interventi del comune 
nel Parco agricolo del Ticinello. È quanto trapela in una nota diramata dai comitati che nel mese di gennaio 
si erano mossi per difendere "dall'urbanizzazione" lo spazio verde a Est di via dei Missaglia.
Nel corso di una riunione con gli attivisti, infatti, l'assessore all'urbanistica Pierfrancesco Maran 
ha dichiarato di voler rivedere alcuni interventi. Gli attivisti avevano sollevato dubbi sulla creazione 
di percorsi in calcestre in sostituzione dei percorsi in terra battuta, sull'illuminazione a led e il relativo 
inquinamento luminoso e sull'abbattimento di alberi non motivato da necessità di manutenzione. 
Nessun passo indietro, invece, su Cascina Campazzino: dal comune hanno fatto sapere che per l'immobile 
è stato un bando di manifestazione di interesse e che il progetto non verrà stravolto.

Fonte : https://www.milanotoday.it/attualita/ticinello-urbanizzazione.html