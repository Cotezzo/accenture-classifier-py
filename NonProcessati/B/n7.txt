La scena è nota a tutti. Episodio 28 di Dragon Ball Z, Goku si para davanti ai due Saiyan Nappa e Vegeta per vendicare gli amici e sprigiona tutta la sua potenza. Una potenza talmente grande da raggiungere un livello di "oltre 9000" (8000 nel dialogo originale giapponese), tale da far sbalordire Vegeta e Nappa, che non riescono a credere a quanto mostrato dal loro Scouter che misura in termini numerici la forza combattiva.

La scena è stata resa iconica a partire dal 2006, quando l'utente Kajetokun carica su Youtube un video umoristico su questa scena (tratta dal primo doppiaggio americano della serie), che quasi quindici anni dopo ha superato le 7 milioni di visualizzazioni. La frase è diventato un meme celebre dovunque, ormai possiamo dire che sia dentro la cultura popolare, addirittura Ronda Rousey si è presentata a WrestleMania indossando una maglietta di Vegeta con la celebre frase "It's Over 9000", che ricordiamo quanto appunto sia sbagliata, differente dalla versione originale per motivi di labiale, come spiegato dal doppiatore americano Brian Drummond.

L'espressione è ormai entrata nel vocabolario popolare come sinonimo di qualcosa di enorme ed incredibile e i fan ci sono talmente attaccati da richiederla nei nuovi adattamenti della serie in forma di videogiochi, nonostante sia un adattamento essenzialmente errato.