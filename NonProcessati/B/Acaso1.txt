Netflix e Universal Pictures presentano Tom Hanks in Notizie dal mondo, una storia commovente scritta e diretta da Paul Greengrass, che collabora di nuovo con la star per la prima volta dai tempi di Captain Phillips - Attacco in mare aperto, candidato agli Oscar come Miglior film nel 2013.  Cinque anni dopo la fine della Guerra civile, il capitano Jefferson Kyle Kidd (Hanks), veterano di tre guerre, si sposta di città in città raccontando storie vere e condividendo le ultime notizie su presidenti e regine, faide epiche, catastrofi terribili e avventure mozzafiato da ogni angolo del globo. Nelle pianure del Texas il suo destino si incrocia con quello di Johanna (Helena Zengel, Systemsprenger), una bambina di 10 anni catturata dalla tribù dei Kiowa sei anni prima e allevata come una di loro. Johanna, ostile verso un mondo che non conosce, sta per essere riconsegnata agli zii contro la propria volontà.  Kidd accetta controvoglia di consegnare la bambina ai legittimi custodi. Durante un viaggio di centinaia di miglia attraverso l'implacabile natura selvaggia, i due protagonisti affrontano insieme incredibili sfide lanciate da forze umane e naturali, mentre sono alla ricerca di un luogo che entrambi possono chiamare casa. Notizie dal mondo è diretto da Greengrass (franchise di Bourne, United 93), coautore insieme a Luke Davies (Lion - La strada verso casa) anche della sceneggiatura, tratta dal bestseller candidato al National Book Award di Paulette Jiles. Il film è prodotto da Gary Goetzman (franchise di Mamma Mia!, Greyhound - Il nemico invisibile), Gail Mutrux (The Danish Girl, Donnie Brasco) e Gregory Goodman (22 luglio, 8 Mile). I produttori esecutivi sono Steven Shareshian e Tore Schmidt. Tua per sempre. Mentre Lara Jean Covey si prepara alla fine del liceo e all'inizio dell'età adulta, farà due viaggi che le cambieranno la vita, portandola a ripensare a come sarà il futuro con la famiglia, gli amici e Peter dopo il diploma.Odio, de Dani Rovira. Dal Teatro del Soho di Malaga, l'attore Dani Rovira presenta la sua visione onesta, assurda e senza filtri dell'essere umano dei giorni nostri. Se ridete come trogloditi, siete vegani, avete un cane o un gatto, seguite Instagram, siete nel mezzo di una ristrutturazione, siete madri o Antonio Banderas in persona, usate le app di incontri o perdete subito la pazienza... preparatevi: qui c'è odio per tutti. Ma non prendetela sul personale!Le ricette al forno di chef Nadiya. Tra una torta deliziosa e un pane fragrante, Nadiya Hussain torna al suo vero amore per la cottura al forno presentando creativi spiriti affini.Funerali in stile Bernard. Nel 2017 Ryan Bernard apre i battenti delle onoranze funebri R Bernard, impresa a conduzione familiare che offre pacchetti completi e accessibili a chi non può permettersi i costi sempre più proibitivi dei funerali. Dramedy familiare, la serie racconta le attività e l'impegno dei Bernard per la comunità attraverso il loro servizio attento ed empatico che non trascura mai il sorriso, neppure nei momenti più difficili. I Bernard sanno quanto sia importante il sostegno reciproco per fare bene questo lavoro e hanno trovato la loro personale ricetta per mantenere saldi i rapporti: una buona dose di comprensione, un pizzico di sarcasmo e una cucchiaiata di schiettezza. Queste pompe funebri sono fuori dagli schemi... proprio come la famiglia che le gestisce!