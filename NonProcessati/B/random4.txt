"Qui senza mascherina non si entra": torna nel ristorante con una pistola e ruba pollo a volontà
Il curioso episodio a Pasadena, in California. Il rapinatore è stato ripreso dalle telecamere del locale

È stato cacciato dal ristorante perché era senza mascherina, ma lui si è ripresentato armato di pistola e ha inscenato una
rapina. Il suo bottino? Non certo il denaro, bensì un po’ di pollo e qualche waffles. Il curioso episodio è andato in scena
nel tardo pomeriggio di ieri al Roscoe’s House of Chicken & Waffles di Pasadena, in California. Stando a quanto raccontano i
media locali, tutto è iniziato quando nel ristorante sono entrati due uomini, di cui uno sprovvisto di mascherina.

L'uomo che viene cacciato dal ristorante e torna armato di pistola
Quando il personale del locale gli ha fatto notare che senza dispositivo di protezione avrebbe dovuto rimanere fuori, l’uomo
è uscito dal ristorante per tornare poco dopo con un’arma in pugno. Il rapinatore avrebbe ignorato del tutto le casse, per
dirigersi subito verso le cucine. "Si è avvicinato a me con una pistola e mi ha chiesto di mettere tutto il pollo nella
borsa", ha raccontato il cuoco Robert Gonzalez. Il "ladro di polli" si è poi dato dalla fuga. Ironia della sorte: il
rapinatore non indossava il dispositivo di protezione e le telecamere del ristorante hanno ripreso il suo volto... 
E dire che per evitare tutta questa baraonda sarebbe bastato mettere una mascherina. 