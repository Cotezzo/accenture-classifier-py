
Merola vuole Bologna zona rossa da mercoledì
di Rosario di Raimondo
01 Marzo 2021

I numeri dei bollettini, i 768 nuovi positivi registrati ieri a Bologna, quasi un terzo dell’intera Emilia- Romagna ( 2.597 casi, 129 pazienti in più, 23 decessi in regione), raccontano solo in parte cosa sta succedendo. Per capirlo bisogna parlare con chi quei numeri li vede. L’ 11 febbraio, negli ospedali bolognesi, c’erano 550 ammalati. Una settimana dopo erano 630. Oggi superano gli 800. «Ho quindici pazienti da sistemare e non so dove metterli» , confida un primario quando ancora non è nemmeno l’ora di pranzo. «Stamattina avevamo 882 persone ricoverate» , continua Bordon. L’ultimo weekend «è stato una mazzata, in due giorni e mezzo abbiamo bruciato tutte le manovre che avevamo messo in piedi».
Cosa cambia a Bologna con la zona rossa, ecco le regole: a rischio nidi e materne
di Eleonora Capelli
01 Marzo 2021

Fabrizio Giostra, direttore del pronto soccorso del Sant’Orsola, introduce un concetto drammatico: la competizione dei letti. «Se la curva è questa — racconta in un minuto di pausa — non c’è sistema sanitario che tenga. È peggio dell’anno scorso. I numeri dei contagi sono consistenti, il virus colpisce la popolazione più giovane, che è più impegnativa, ha bisogno di un trattamento più lungo. L’anno scorso c’era stato l’abbattimento totale dei pazienti non Covid, che oggi, giustamente, vengono lo stesso al pronto soccorso. C’è una competizione dei posti letto, che non si negano a nessuno, ma l’attesa si allunga, anche per una giornata».
Coronavirus, il bollettino di oggi 1 marzo: 2.597 nuovi casi e 23 morti
01 Marzo 2021

Il sindaco Merola ha chiesto la zona rossa e «a questo punto penso sia doveroso, le immagini degli assembramenti di questi giorni fanno capire come le misure intermedie non siano efficaci. Capisco che le persone sono stanche dei sacrifici ma se vogliamo rallentare e non andare in default, è il minimo che si possa fare. Fino a un paio di settimane fa gli accessi di pazienti sospetti Covid erano bassi, una media di 20 persone. Tre quattro giorni fa questa crescita è diventata esponenziale, con picchi di 45-46 pazienti. Molti con una patologia conclamata e grave».