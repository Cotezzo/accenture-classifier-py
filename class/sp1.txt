Al secondo turno il serbo dovrà vedersela con lo statunitense Frances Tiafoe che ha fatto fuori il nostro Stefano Travaglia
Luca Marianantoni

8 febbraio - MILANO

Novak Djokovic, otto volte campione del torneo, inizia l'avventura all'Open d'Australia 2021 con una facile vittoria sul francese Jeremy Chardy, capitolato per 6-3 6-1 6-2 in 91 minuti di gioco. Il break d'inizio match spiana la strada al serbo che approfitta degli errori di dritto di Chardy e della sua scarsa vena alla risposta. Senza concedere palle break, Nole si porta facilmente a casa la prima frazione per 6-3 e poi assesta anche il break a inizio del secondo parziale. A Chardy manca la forza fisica e soprattutto quella mentale per rimanere incollato al suo rivale che senza strafare gioca un tennis molto preciso e solido. Nole va via liscio, tenendo comodamente tutti i turni di battuta senza il minimo tentennamento e alla risposta si conferma micidiale contro un avversario disintegrato per 14 volte in 14 precedenti senza mai perdere un set.

Serena Williams ha indossato questa tuta per il match d'esordio contro Laura Siegemund agli Australian Open. Un pantalone lungo e uno corto!

Messaggio Promozionale - video disponibile in 24 secondi
Serena Williams, ma come ti sei conciata? Il look è... stravagante
CHE NUMERI—   
Commenta per primo
La macchina perfetta di Djokovic ha chiuso con 9 ace (l'ultimo sul match point), un solo doppio fallo, il 75% di prime con l'86% di realizzazione, 41 vincenti, 11 gratuiti e 6 break trasformati su 13 palle break totali. È la 14esima volta negli ultimi 15 anni che Djokovic passa il primo turno all'Open d'Australia senza perdere set. L'unico a strappargli un set al primo turno, dal 2007 in avanti, è stato il tedesco Jan Lennard Struff nell'edizione dello scorso anno. Per Djokovic è la 76esima partita vinta all'Open d'Australia che lo pone al secondo posto assoluto, per numero di partite vinte dopo i 102 successi di Roger Federer. Al secondo turno Djokovic attende lo statunitense Frances Tiafoe che ha fatto fuori in tre set il nostro Stefano Travaglia.
LEGGI ANCHE
Tutto facile per Serena  e Osaka.  Thiem soffre nel 1° set  ma avanza. Wawrinka ok
Tutto facile per Serena e Osaka. Thiem soffre nel 1° set ma avanza. Wawrinka ok

KYRGIOS C'È—   Australiani in festa per il facile successo dell'idolo locale Nick Kyrgios che con un periodico 6-4 si è sbarazzato del qualificato portoghese Federico Ferreira Silva. Kyrgios ha vinto tutti i punti importanti del match, annullando le uniche due palle break concesse nel match con sicurezza. Al secondo turno Kyrgios (che spera di diventare il primo australiano a vincere il torneo dai tempi di Mark Edmondson che ci riuscì nel lontanissimo 1976) è atteso dal francese Ugo Humbert che ha superato per 6-3 6-4 6-7 6-3 il giapponese Yasutaka Uchiyama.