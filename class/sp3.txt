Da McIlroy a Day e Fleetwood: in campo al Wgc Workday in Florida per l’ultimo giro con la classica divisa del fenomeno
Federica Cocchi
@fedecocchi

28 febbraio - MILANO
Chissà se dal suo letto di ospedale, con la gamba destra tenuta insieme da placche e viti, Tiger Woods starà guardando l’ultimo giro del Wgc Workday a Bradenton, in Florida. Il campione di 15 Major, scampato a un drammatico incidente stradale martedì scorso nei pressi di Los Angeles, è stato omaggiato da colleghi, amici e rivali sul percorso del Concession Golf Club durante le ultime 18 buche del torneo che fa parte del World Golf Challenge.

auto distrutta di Woods 
L'auto distrutta di Woods
Commenta per primo
Tutti, o quasi, in maglia rossa e pantaloni neri, la divisa abitualmente indossata dalla Tigre in ogni ultimo giro della carriera. L’immagine più solida e vincente dell’uomo che ha dominato il golf dell’era moderna.

Tiger Woods operato per fratture multiple: "È fortunato a essere vivo"
Tiger Woods in rosso e nero
E allora Rory McIlroy, Jason Day, Tony Finau, l’amico Justin Thomas, tutti a cercare di vestire alla Woods.

Rory McIlroy in rosso e nero
E chi non è riuscito a rimediare una divisa rossa e nera, si è organizzato per marcare le proprie palline con il nome del campione. Perché Tiger unisce, giocatori e no. Come si è visto con Barack Obama e Donald Trump, esseri umani agli antipodi ma d’accordo nel festeggiare Tiger quando nel 2019 tornò a vincere il Masters, e a pregare per lui dopo lo spaventoso schianto che rischia di chiudere definitivamente la sua carriera.

Anche i volontari in rosso e nero. Epa
LE CURE—   Intanto, i trattamenti a cui si è sottoposto Tiger Woods per le gravi lesioni alla gamba e al piede destro stanno avendo un buon effetto. Sui profili social del campione, padre di due figli Charlie e Sam Alexis, è apparso un comunicato ufficiale: “Le cure prestate a Tiger hanno avuto successo e si sta riprendendo”, ha annunciato su Twitter l’entourage della stella del golf. Il campione, trasferito al prestigioso Cedars-Sinai Medical Center di Los Angeles, si è sottoposto venerdì a nuove “procedure di controllo per le sue ferite”. Woods, fa sapere il manager di una vita Mark Steinberg, “ è di buon umore ma non ci sono altri aggiornamenti per ora: grazie per continuare a rispettare la privacy”.