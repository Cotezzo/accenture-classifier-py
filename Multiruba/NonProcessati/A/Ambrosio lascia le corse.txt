L’ex F.1 D’Ambrosio lascia le corse: sarà team principal alla Venturi con Susie Wolff
Il belga, 34 anni, ha corso 20 GP in Formula 1 con Marussia e Lotus, e ha vinto tre E-Prix tra 2014 e 2020. 
Ora gestirà i piloti Nato e Mortara
Il belga Jérome d’Ambrosio, 20 GP in Formula 1 tra 2011 e 2012, ha deciso di abbandonare le competizioni: 
diventerà team principal aggiunto della Venturi Racing, scuderia di Formula E. D’Ambrosio, 34 anni, 
ha partecipato a tutti i campionati di Formula E fin dalla sua nascita nel 2014 e aveva guidato per Mahindra 
nell’ultimo campionato (5° posto a Berlino-1 come miglior risultato).
