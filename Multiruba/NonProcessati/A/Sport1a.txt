Paulo Dybala ancora al centro delle voci di calciomercato. La Juventus potrebbe cederlo a fine stagione e rimpiazzarlo con un francese in scadenza di contrattoCome scritto ieri da Calciomercato.it, Paulo Dybala tornerà a disposizione di Pirlo per la sfida contro il Napoli in programma sabato sera e soprattutto in vista dell’andata degli ottavi di Champions League contro il Porto. Contro la formazione di Gattuso, l’argentino sarà sicuramente in panchina, con il tecnico bianconero che forse potrebbe concedergli qualche minuto in modo da farlo giungere all’appuntamento europeo al massimo, o quasi, della forma fisica. Per seguire e interagire in DIRETTA sulle ultime di Calciomercato ISCRIVITI al canale YouTube. Visto che il rinnovo del contratto in scadenza a giugno del 2022 continua a non arrivare, il nome di Dybala rimane al centro delle voci di calciomercato che lo danno possibile partente nella prossima sessione estiva di fronte a una proposta da 55-60 milioni di euro o anche qualcosa in meno. Proposta che potrebbe arrivare dalla Premier League, dove il classe ’93 vanta ancora diversi estimatori. Occhio poi a cosa può succedere a Madrid: se dovesse partire almeno uno tra i brasiliani Vinicius e Rodrygo, l’ex Palermo potrebbe tornare un nome ‘forte’ per il Real. Per quanto riguarda il possibile sostituto, il nome buono può essere quello di Memphis Depay, centravanti olandese in scadenza a giugno con il Lione. Fonti francesi riportate da ’90min.com’ dicono che il CFO Fabio Paratici e gli altri uomini mercato della Juve abbiano effettuato uno sprint per cercare di bruciare la concorrenza che comprende in particolare il Barcellona e altri importanti club europei. L’ex Manchester United piace anche all’Inter, ma i bianconeri sarebbero nettamente avanti – perlomeno rispetto ai nerazzurri – per il classe ’94 Oranje. Un super colpo a zero per dimenticare Dybala e completare un grande reparto offensivo insieme a Morata e Cristiano Ronaldo. Memphis Depay è nuovamente accostato alla Juventus. Questa volta in Spagna, dove il nome dell'olandese torna con frequenza perché il Barcellona lavora da mesi per acquistarlo, si garantisce che il giocatore avrebbe dato apertura totale ai bianconeri per un trasferimento tra gennaio e giugno, vista la scadenza di contratto con il Lione e l'apertura all'addio ai francesi che potrà verificarsi tra questi giorni o eventualmente l'estate.Da parte propria, la Juventus ha scelto di non fare questo tipo di investimento a gennaio perché cerca un giocatore diverso. In più, gli acquisti a parametro zero - dunque ragionando su giugno - comprendono commissioni e ingaggi molto alti che i bianconeri evitano a meno di opportunità clamorose. Koeman da mesi vuole Depay al Barça ma l'affare non si sblocca perché i blaugrana devono prima vendere. La Juve però ad oggi non è in prima fila.