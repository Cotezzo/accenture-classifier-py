Il karate (??? lett. "mano vuota") è un'arte marziale nata in Giappone, nelle isole Okinawa.[1]

Fu sviluppato dai metodi di combattimento indigeni chiamati te (?? lett. "mano") e dal kenp? cinese.[2][3][4] Prevede la difesa a mani nude, senza l'ausilio di armi, anche se la pratica del Kobudo di Okinawa, che prevede l'uso delle armi tradizionali (Bo, Tonfa, Sai, Nunchaku, Kama), è strettamente collegata alla pratica del karate. Attualmente viene praticato in versione sportiva (privato della sua componente marziale e finalizzato ai risultati competitivi tipici dell'agonismo occidentale) e in versione arte marziale tradizionale per difesa personale. Nel passato era studiato e praticato solo da uomini, ma col passare dei secoli anche le donne si sono avvicinate a questa disciplina.

Il karate fu sviluppato nel Regno delle Ry?ky? prima della sua annessione al Giappone nel XIX secolo, e fu portato sulle isole giapponesi durante il periodo degli scambi culturali fra i due popoli. Nel 1922 il Ministero dell'Educazione Giapponese invitò Gichin Funakoshi a Tokyo per una dimostrazione di karate: la National Athletic Exhibition[5]. Nel 1924 l'Università Keio istituì in Giappone il primo club universitario di karate, e nel 1932 tutte le maggiori università avevano i loro club.[6] In un'epoca di crescente militarismo giapponese,[7] il nome fu modificato da mano cinese (???) tong te a mano vuota (???) kara te, sia a indicare che i nipponici svilupparono una forma di combattimento originale, sia a indicare che si trattava di un metodo di combattimento a mani nude.[8] Dopo la seconda guerra mondiale Okinawa divenne un importante sito militare statunitense, e il karate divenne popolare tra i soldati stanziati sulle isole.[9]