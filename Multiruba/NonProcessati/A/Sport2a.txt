Sono passati diversi giorni ma si continua a discutere della lite tra Zlatan Ibrahimovic e Romelu Lukaku, durante il derby di Coppa Italia. La Procura Federale sta indagando sui fatti e sulle parole usate dai due attaccanti durante la rissa, ma c’è chi ormai è stufo di sentirne parlare. Come l’avvocato Leonardo Cantamessa, noto legale del Milan. Intervistato da Radio Punto Nuovo ha detto la sua sul confronto fra i due calciatori e sui successivi procedimenti. Cantamessa considera piuttosto inutile l’indagine: “Si concluderà tutto con un nulla di fatto. Assurdo pensare che Ibrahimovic sia razzista, soprattutto per uno come lui cresciuto in un ghetto. Lukaku non lo conosco, ma è lui che dovrebbe astrattamente rispondere di certe frasi, mentre brahimovic non ho capito di cosa è accusato”. L’avvocato ha anche spiegato l’origine delle provocazioni di Ibra: “La storia del voodoo la tirò fuori il presidente dell’Everton per giustificare il mancato rinnovo di Lukaku. Poi la parola donkey significa asino in inglese, ma nel calcio viene usate per dire ad uno che è scarso. So che i due si sono beccati ai tempi del Manchester, con la storia delle 50 sterline. Ma sono scherzacci da spogliatoio”. Infine sull’esito delle indagini: “Guardando solo l’evento in sé e non l’eco creatasi attorno, sarebbe un nulla di fatto. Il Milan comunque ha fatto vedere di poter essere forte anche senza Ibra, l’Inter invece senza Lukaku perde tanto”. Nella giornata di oggi (mercoledi 10 febbraio, ndr), la procura federale della FIGC ha convocato a testimoniare l’attaccante nerazzurro Romelu Lukaku in merito all’episodio della partita dei quarti di finale di Coppa Italia tra Inter e Milan, nella quale Lukaku è stato protagonista di una violentissima lite con il centravanti rossonero Zlatan Ibrahimovic. I due, dopo essersi provocati a distanza per qualche minuto, si sono scontrati viso a viso lanciandosi pesanti offese reciproche. È stato necessario l’intervento di diversi compagni di squadra per bloccare il litigio, finito con la semplice ammonizione di entrambi. La convocazione di oggi permetterà a Romelu Lukaku di spiegare la propria versione dei fatti, esattamente come già fatto dalla punta svedese nella giornata di venerdì scorso. Con ogni probabilità, il belga racconterà di essere stato provocato da Ibra con frasi dispregiative sulla sua mamma, considerata piuttosto offensive e che hanno portato alla sua reazione violenta. Come riporta “La Repubblica“, l’intenzione del procuratore federale era di sentire i due giocatori nella stessa giornata, ma ciò non è stato possibile a causa degli impegni spoortivi dei nerazzurri, imegnati a Firenze nella giornata di venerdì scorso. Non si conosce ancora l’orientamento della procura della FIGC in merito alle eventuali punizioni da infliggere ai due giocatori. Le sanzioni potrebbero andare da una semplice squalifica (in questo caso non sarebbe un problema enorme nell’immediato, visto che sia Ibra che Lukaku sono già stati eliminati dalla Coppa Italia), a qualcosa di più grave. Esiste anche l’ipotesi, sempre secondo “La Repubblica“, che un giocatore, o anche entrambi, patteggiano per una possibile sanzione pecuniaria con l’obbligo accessorio di svolgere servizi sociali. Sta circolando inn queste ore l’idea di far svolgere ai due giganti un’attività di promozione del Fair Play nei settori giovanili delle squadre. E questa, forse, sarebbe l’idea migliore per far uscire qualcosa di buono da questa triste vicenda.