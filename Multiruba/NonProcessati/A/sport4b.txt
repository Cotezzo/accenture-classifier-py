Il Red Bull Art of Motion arriva in Italia! L'evento di freerunning unico al mondo si terrà il 5 ottobre 2019 a Matera. Guarda il video dell'annuncio e consulta la pagina evento per saperne di più.
Il 7 ottobre gli occhi degli appassionati di freerunning di tutto il mondo saranno puntati verso un vero e proprio paradiso del parkour: l'isola di Santorini, con la sua architettura unica e quei tetti che ben si prestano alle acrobazie degli atleti. I partecipanti del Red Bull Art of Motion saranno impegnati in salti e atterraggi da brivido, tra creatività, spericolatezza e un disinteresse pressoché totale del concetto di gravità. Tutto in un teatro spettacolare: il villaggio di Oia. A competere nella finalissima saranno i migliori 6 atleti della scorsa edizione e i 7 freerunner (4 uomini e 3 donne) che conquisteranno un posto attraverso le qualificazioni online mandando i loro video, oltre ad altri 5 che otterranno un posto tramite le fasi preliminari che si terranno sull'isola. L'obiettivo è quello di stupire una giuria di eccezione che giudicherà su esecuzione, flow, creatività e qualità della performance. Sarà composta da Anan Anwar, Gabriel Nunes, Sergio Cora, Kie Willis e Marcus Gustafsson, capeggiati da Patrick Morawetz. Ecco un assaggio di ciò che vi attende.
In questo esatto momento Didi Alaoui ha compreso che tutta la sua fatica e i suoi sacrifici sono stati ripagati: il 24enne di Oujda, città nel Nord-Est del Marocco, ha vinto il Red Bull Art of Motion, gara tra le più importanti della scena freerunning.
La sua scalata alla vetta della disciplina è un trionfo all'insegna della fiducia in se stessi. Dopo aver scoperto il freerunning su YouTube, Alaoui si è allenato ogni giorno, ma senza palestre o allenatori a seguirlo: solo sabbia e attrezzi di fortuna.
Il suo desiderio e la perseveranza lo hanno portato alla vittoria di una borsa di studio in Danimarca nel 2016, un evento che gli ha cambiato la vita e ha dato il via alla sua carriera.
Per partecipare all'Art of Motion ha dovuto rinunciare al suo lavoro da allenatore, così da avere il tempo per allenarsi. “Il mio capo mi ha detto che se avessi saltato il lavoro non ne avrei più avuto uno al mio ritorno. Mi sono licenziato e ho corso un rischio non indifferente: non avevo i soldi per pagare l'affitto e sapevo che non c'era una via di fuga”.
Ha dovuto abbandonare i suoi genitori e i 5 fratelli nel paese di origine, ma è a loro che ha dedicato la vittoria. “Questa vittoria non è solo mia, ma è anche per chi è rimasto nel mio paese, e per chi ha un sogno ma crede che qualcosa sia impossibile”.