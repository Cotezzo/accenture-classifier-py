Ue, mezzo milione di mortiI morti nell'Unione europea a causa del Covid hanno superato quota 500.000. Ad oggi ne sono stati registrati 501.531 (sui quasi 20.550.000 contagiati). Negli ultimi giorni, comunque, il trend sembra migliorare. Nella settimana dal 3 al 9 febbraio sono stati registrati in media 103.250 nuovi casi di Covid-19 ogni giorno nei 27 Stati membri,ovvero il 16% in meno rispetto ai sette giorni precedenti. I decessi registrati in media ogni giorno sono stati 3.137 (-7%).L'Oms, -17% nuovi casi nel mondo in una settimana 3,1 milioni di contagi, il livello più basso da fine ottobreProsegue il calo dei nuovi casi di coronavirus a livello globale: la settimana scorsa il bilancio è stato di 3,1 milioni di contagi, il 17% in meno rispetto a quella precedente. Lo ha reso noto l'Organizzazione mondiale della sanità (Oms), riporta il Guardian, sottolineando che si tratta del livello più basso dall'ultima settimana di ottobre. Gli Stati Uniti hanno segnato il maggior numero di infezioni, un totale di 871.365 ma comunque il 19% in meno di quelle registrate nella settimana precedente. Tra gli altri Paesi con un numero elevato di casi ci sono il Brasile, la Francia, la Russia e il Regno Unito. L'Africa ha visto il maggior declino (-22%), mentre la regione del Mediterraneo orientale ha registrato il calo minore (-2%).Lo scienziato del team Oms: "Sulla Cina non fate affidamento al'intelligence Usa"Uno degli scienziati della missione Oms in Cina ha reagito in maniera piccata alla cautela con cui gli Usa hanno accolto i risultati delle loro indagini sull'origine del Covid-19. Il presidente Joe Biden farà bene «a guardare con attenzione alla Cina», ha invitato Peter Daszak, che ha chiesto anche «di non fare troppo affidamento sull’intelligence Usa», che è stata sempre più «disimpegnata sotto l’amministrazione Trump e francamente ha fatto errori sotto molteplici aspetti». La missione Oms ha terminato la sua inchiesta in Cina senza aver trovato l’origine del virus che ha scatenato una pandemia che ha messo in ginocchio il mondo: in sostanza ha detto che il micidiale virus non è sfuggito dal laboratorio di Wuhan, che la pista della trasmissione del virus da una fonte animale all’essere umano rimane la più accreditata, ma non ha escluso neppure l’ingresso del coronavirus in Cina attraverso il cibo congelato importato. Poche ore dopo la presentazione dei risultati dell’indagine, l’amministrazione Biden ha fatto sapere che vuole esaminare i documenti; e il dipartimento di Stato ha ripetuto, attraverso un portavoce, che «i cinesi, almeno finora, non hanno offerto la necessaria trasparenza di cui c’è di bisogno».Vaccini, Von der Leyen fa autocritica sui ritardi, ma cita i progressi di Italia, Polonia e Danimarca"E' un dato di fatto che non siamo dove vogliamo essere oggi nella lotta contro il virus. Siamo arrivati in ritardo con le autorizzazioni. Eravamo troppo ottimisti riguardo alla produzione di massa. E forse eravamo troppo sicuri che quello che avevamo ordinato sarebbe stato effettivamente consegnato in tempo. Dobbiamo chiederci perchésia così e quali lezioni possiamo trarne". E' l'ammissione della presidente della Commissione, Ursula von der Leyen, nel suo intervento all'Europarlamento sulla strategia vaccinale. Von der Leyen ha avuto però anche parole di apprezzamento per Polonia, Italia e Danimarca. "Fino all'inizio di febbraio in Polonia il 94% del personale medico e l'80% degli ospiti delle residenze per anziani sono stati vaccinati" contro il Covid-19. "Il 93% in Danimarca per le case di riposo. In Italia più del 4% della  popolazione intera ha ricevuto l'iniezione". "Questi tre esempi - ha aggiunto - mostrano che le vaccinazioni in Europa hanno guadagnato velocità in molti luoghi; nel complesso da dicembre sono state consegnate 26 mln di dosi di vaccini anti Covid. Lavoreremo molto per arrivare al nostro obiettivo, che è quello di vaccinare il 70% della popolazione".Elton John e Michael Caine in video per il vaccino. L'iniziativa della Sanità britannicaIl servizio sanitario nazionale britannico (Nhs) mobilita Elton John e Michael Caine per convincere i sudditi di Sua Maestà a vaccinarsi contro il coronavirus: in un video la star del pop e l'attore due volte premio Oscar rassicurano il pubblico sull'efficacia dei vaccini e sul modo migliore per affrontare quella che il cantante definisce "questa miserabile malattia". Il video - che dura 90 secondi, riporta il Guardian - mostra Elton John impegnato in un provino per una parte in uno spot per promuovere il piano di immunizzazione del Paese: il cantante finge di ricevere una dose prima di intonare la sua hit del 1983 'I'm Still Standing'. Dopo diverse riprese il regista gli dice: "Grazie, Elton, ti faremo sapere". E lui risponde: "Beh, con questo breve preavviso non troverai nessuno più grande". Il video mostra poi Michael Caine mentre si vaccina e dice: "Non mi ha fatto male", aggiungendo "non molti lo sanno". "Volevo prendere parte a questo video per mostrare alla gente i vantaggi di essere vaccinati e come (il vaccino) aiuti a proteggere noi stessi e le persone che amiamo", ha commentato il cantante 73enne.Colombia, 5.442 nuove infezioni; 217 i mortiLa Colombia ha aggiunto 5.442 infezioni e 217 morti per il coronavirus, portando il numero totale di casi a 2.166.904 e 56.507 morti in 11 mesi di emergenza sanitaria. Secondo il bollettino quotidiano del Ministero della salute, a Bogotà è stato registrato il maggior numero di casi segnalati oggi (1.307), seguito dai dipartimenti di Valle del Cauca (728) e Antioquia (531). I numeri delle infezioni riportati negli ultimi giorni sono un sollievo per le autorità del paese che hanno affrontato l'impatto della seconda ondata della pandemia a gennaio, una crisi che ha allungato la capacità degli ospedali in quasi tutte le regioni del paese. Anche la Colombia ha riportato nell'ultima settimana il minor numero di casi attivi e ad oggi ne ha solo 55.808, pari al 2,58%, mentre 2.048.292 infezioni sono state riportate come recuperate, ovvero il 94,53%.Covid: Argentina, 7.794 nuovi casi; 168 i mortiL'Argentina ha registrato 7.794 nuovi casi del coronavirus SARS-CoV-2, portando il numero di casi positivi a 1.993.295, mentre il numero di morti è salito a 49.566, dopo che 168 altri decessi sono stati confermati nelle ultime 24 ore. La tendenza al ribasso nel numero di casi positivi è continuata nelle ultime settimane, in mezzo a una recrudescenza delle infezioni in Argentina che ha raggiunto il picco il 7 gennaio, con 13.835 casi in quel giorno. Nel frattempo, il paese sta andando avanti con la sesta settimana del programma di vaccinazione Sputnik V, con 196.543 persone che hanno completato la seconda dose, mentre 337.533 persone hanno ricevuto solo la prima dose. Ma il paese sta affrontando un ritardo nell'arrivo di nuove partite di vaccino, dopo aver ricevuto circa 800.000 dosi da Mosca.