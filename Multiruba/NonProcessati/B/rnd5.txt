Come preparare la torta alle mandorle
1) Comincia a preparare la torta alle mandorle dalla pasta frolla formando la fontana con la farina. Poi metti al centro un pizzico di sale, 70 g di zucchero, il burro freddo a pezzetti, lo strutto e un uovo. Lavora la pasta velocemente con la punta delle dita, forma una palla, avvolgila con la pellicola e mettila in frigo per un'ora.
2) Tira la frolla sottile, fodera uno stampo rotondo antiaderente di 18-20 cm, bucherella con una forchetta, copri con la carta da forno e riempi con i fagioli secchi. Inforna a 180° per 20 minuti, poi sforna ed elimina i fagioli e la carta.
3) A questo punto frulla le mandorle con lo zucchero rimasto. Lavora a parte i tuorli restanti con il succo del limone e aggiungili al composto precedente.
4) Infine monta gli albumi rimasti a neve ferma con un pizzico di sale e incorporali al composto. Versa la crema nel guscio di frolla e inforna a 180° per 40-45 minuti. A metà cottura copri con un foglio di alluminio. Servi la torta alle mandorle fredda cosparsa di zucchero a velo.