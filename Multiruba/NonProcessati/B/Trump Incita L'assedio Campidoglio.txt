'Trump istigò l'assalto e lo seguì in tv come uno show'
-----------------
(ANSA) - WASHINGTON, 10 FEB - "Le prove dimostreranno che l'ex presidente Trump non è stato un innocente 
spettatore ma ha abbandonato il suo ruolo di commander in chief ed è diventato l'istigatore in capo" 
dell'assalto al Congresso, che ha guardato in tv "come fosse un reality show, festeggiando senza fare nulla 
per aiutarci". Il secondo processo di impeachment contro Donald Trump entra nel vivo con le argomentazioni 
dell'accusa che gioca la carta di inedite immagini violente dell'assalto al Congresso tratte dal sistema di 
videosorveglianza interna.