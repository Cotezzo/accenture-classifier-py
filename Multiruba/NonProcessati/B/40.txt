Sono giunti dalla ASL, per il tramite della Prefettura, i dati relativi al 7 di febbraio 2021 da cui risultano 136 cittadini positivi al covid, dieci in meno dall’ultima comunicazione quando erano 146. C’è stato, però, un aumento dei cittadini in isolamento fiduciario che, da 174 di 4 giorni fa, sono passati a 204. Si comunica, inoltre, che risulta completamente impegnata l’area dell’ospedale di Martina dedicata alla cura dei malati affetti da covid pertanto raccomandiamo grande cautela dal momento che siamo ancora in piena emergenza sanitaria. Per quanto riguarda le vaccinazioni degli over 80 si è in attesa delle disposizioni dell’Asl.