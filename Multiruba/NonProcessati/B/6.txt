Omicidio Faenza, arrestati ex marito Ilenia Fabbri e un conoscente
03 marzo 2021 | 07.24
LETTURA: 1 minuti

Svolta nelle indagini, il movente del delitto sarebbe da ricondurre al profondo astio che l’uomo provava nei confronti della ex moglie

alternate text
Foto Fotogramma
(Adnkronos)
Svolta nelle indagini sull'omicidio di Ilenia Fabbri a Faenza. La polizia di Ravenna nel corso della notte ha eseguito un provvedimento di custodia cautelare in carcere nei confronti di due uomini, indagati in concorso per l'omicidio aggravato della donna, avvenuto lo scorso 6 febbraio. L’inchiesta, coordinata dalla procura di Ravenna e svolta dai poliziotti della squadra mobile di Ravenna e del Servizio centrale operativo di Roma, ha permesso di acquisire gravi elementi indiziari nei confronti dell’ex marito e di un suo conoscente, ritenuti rispettivamente mandante ed esecutore materiale dell’omicidio. Il movente del delitto sarebbe da ricondurre al profondo astio che l’uomo provava nei confronti della ex moglie a causa delle sue pretese economiche.