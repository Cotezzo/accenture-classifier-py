Tra Amazon Prime Video, Netflix, VVVVID, Crunchyroll e Disney+, l’offerta (legale) di anime in Italia è ormai parecchio ampia. Per aiutare appassionati o semplici curiosi a orientarsi al meglio e non perdersi i prodotti del momento, abbiamo così deciso di proporre una piccola guida mensile. Tra le nostre segnalazioni sono presenti sia novità assolute, con serie rese disponibili in binge-watching oppure in simulcast (cioè in contemporanea all’uscita giapponese di ogni episodio), sia recuperi di opere del passato particolarmente importanti o amate dal pubblico.

L’anime di Demon Slayer è arrivato sia su Amazon Prime Video che su Netflix e – visto che è ormai il fenomeno del momento, tra record di vendite del manga e primati al botteghino per il film – dunque non ci sono più scuse: è ora che anche i più scettici e i lettori dell’ultima ora gli diano una chance.

Ispirata al manga Demon Slayer – Kimetsu no Yaiba di Koyoharu Gotouge, che in Italia è pubblicato da Star Comics, la serie è ambientata nel Giappone nei primi anni del Novecento. Il protagonista, Tanjiro, è un giovane diventato cacciatore di demoni dopo che la propria famiglia è stata uccisa da alcuni di essi.

Un altro anime che si trova sia su Amazon Prime Video che su Netflix, uno dei migliori usciti in Italia l’anno scorso, secondo noi. Il film è ambientato su una Terra sull’orlo del caos a causa di alcuni individui, detti Burnish, vittime di un fenomeno di autocombustione che li porta a distruggere tutto ciò che li circonda. Ad affrontare gli eventi provocati da loro c’è la Burning Rescue, una squadra di pompieri che utilizza robot giganti. A minacciare un mondo già in rovina ci si mette inoltre un gruppo di terroristi.

Diretto da Hiroyuki Imaishi e scritto da Kazuki Nakashima per il character design di Shigeto Koyama, Promare è un film capace di regalare un’esperienza adrenalinica davvero travolgente, grazie a un’estetica iper-colorata e a un insolito approccio alle riflessioni ecologiste e sociali.

È la serie anime ispirata all’omonimo manga spin-off di Le bizzarre avventure di JoJo di Hirohiko Araki ed è composta da 4 episodi prodotti dallo studio David Production, diretti da Toshiyuki Kato per il character design di Shunichi Ishimoto.

Il manga Così parlò Rohan Kishibe è un ciclo di storie brevi raccolte in due volumi (pubblicati in Italia da Star Comics), il cui protagonista è Rohan Kishibe (alter ego dell’autore stesso del fumetto), un personaggio apparso nella saga Diamond is Unbreakable, la quarta serie di Le bizzarre avventure di JoJo.

La prima produzione animata originale di Netflix a debuttare nel 2021 è l’adattamento del manga High-Rise Invasion (in Italia pubblicato da Panini Comics col titolo Sky Violation).

La serie ha per protagonista una studentessa delle superiori che si ritrova improvvisamente persa in un luogo a lei sconosciuto, dove ci sono grattacieli collegati da ponti sospesi e ambienti surreali in cui vagano assassini in maschera. La ragazza è determinata a scappare da loro e raggiungere suo fratello in un luogo dove troverà alcune risposte sulla situazione assurda in cui è finita.