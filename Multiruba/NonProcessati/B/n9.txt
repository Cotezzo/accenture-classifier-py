Attraverso una dichiarazione ufficiale della Crypton Future Media veniamo a conoscenza dell'inizio della produzione di una nuova serie animata originale dedicata all'iconico personaggio di Hatsune Miku, l'idol virtuale dei Vocaloid.

In aggiunta è stata inoltre confermata la pianificazione di progetto gemello consistente "una serie originale di Webtoons e fumetti". Oltre alla Crypton Future Media sono al lavoro anche la società d'intrattenimento Graphic India e il licenziatario del marchio, la Carlin West Agency.
 


Secondo le dichiarazioni i progetti "entreranno nella storia del 'Mikuverse' e combineranno live-action, animazione e musica" inoltre la società starebbe sviluppando "una storia moderna e divertente con un nuovo entusiasmante look per Hatsune Miku"

I produttori esecutivi del progetto saranno rispettivamente Hiroyuki Itō (fondatore e CEO di Crypton Future Media), Sharad Devarajan (co-fondatore e CEO di Graphic India) e Carlin West (omonimo fondatore e CEO della Carlin West Agency), questi ultimi due stanno attualmente lavorando alla gestione creativa. 
 
Hatsune Miku è un personaggio immaginario sviluppato dalla Crypton Future Media e lanciato il 31 agosto 2007, inizialmente come mascotte e primo applicativo del programma Vocaloid. In questa fase Miku era uno dei vari personaggi selezionabili per dare la voce al sintetizzatore Vocaloid. Il suo nome è il risultato ottenuto dall'unione di Hatsu (初 primo), Ne (音 suono), e Miku (未来 futuro), che può essere tradotto come Prima voce del futuro. La sua voce è stata ottenuta campionando quella della doppiatrice giapponese Saki Fujita. Successivamente Hatsune Miku è diventata protagonista di vari manga e videogiochi.