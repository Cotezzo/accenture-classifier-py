Vaccini antiCovid, l'ipotesi della Regione: le dosi a casa degli over 80 dal 15 marzo

È l'ipotesi emersa nell'ultimo incontro fra l'amministrazione regionale e i sindacati dei medici di famiglia, che si è concluso con una fumata grigia
02 MARZO 2021
 1 MINUTI DI LETTURA
Firmare un accordo nei prossimi giorni per poter partire con le vaccinazioni anti-Covid a domicilio in favore degli over 80 dal 15 marzo: è questo l'obiettivo della Regione Puglia annunciato oggi durante un incontro tra le organizzazioni sindacali dei medici di famiglia e il dipartimento Salute.

È stata, però, una riunione interlocutoria: le parti no hanno trovato una intesa, anzi c'è ancora distanza secondo quanto riferiscono fonti sindacali.

C'è stato un primo scambio di bozza dell'accordo, ma sono ancora diversi i punti sui quali Regione e sindacati devono trovare una intesa. AI medici è stato ribadito che, in questo momento, il loro aiuto è fondamentale soprattutto per poter vaccinare a domicilio gli anziani disabili e, a seguire, i soggetti fragili. Nei prossimi giorni ci sarà un nuovo confronto.